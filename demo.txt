সাভারের কবিরপুর বাণিজ্যিক এলাকার নিজস্ব ফ্যাক্টরিতে হয়ে গেল ইউনিটেক প্রডাক্টস (বিডি) লিঃ এর দিনব্যাপী সেলস কনফারেন্স। কনফারেন্সটি অনুষ্ঠিত হয় শনিবার, ১১ই মার্চ, সারা দেশ থেকে প্রায় ৩১০ জন ডিলার এই কনফারেন্সটিতে অংশগ্রহণ করেন এবং ইউনিটেকর ফ্যাক্টরি ঘুরে দেখার সুযোগ পান।এসময় ইউনিটেকর ব্যবস্থাপনা পরিচালক, ইঞ্জি: আনিস আহমেদ ডিলারদের উদ্দেশে বক্তব্য রাখেন এবং ইউনিটেক কে বাংলাদেশের সেরা ইলেক্ট্রনিক ব্র্যান্ড হিসেবে গড়ে তোলার আশ্বাস ব্যক্ত করেন। ইঞ্জি: আনিস আহমেদ, জাতীয় এবং বিভাগীয় পর্যায়ে সেরা ডিলারদের হাতে সার্টিফিকেট, ক্রেস্ট ও প্রাইজ বন্ড তুলে দেন। বিজয়ীরা হলেন রুপালি ইলেক্ট্রনিক্স (জাতীয় সেরা), লিয়া এন্টারপ্রাইজ (দ্বিতীয় জাতীয় সেরা), মদিনা ইলেক্ট্রনিক্স (তৃতীয় জাতীয় সেরা), সুন্দরবন ইলেক্ট্রনিক্স (ঢাকা বিভাগ), আলাউদ্দিন ইলেক্ট্রনিক্স (চিটাগং বিভাগ), শান্ত ইলেক্ট্রনিক্স (রাজশাহী রংপুর বিভাগ), নুরুল এন্টারপ্রাইজ (খুলনা বিভাগ), ফেয়ার ভিউ ইলেক্ট্রনিক্স (বরিশাল বিভাগ) ও ফিডব্যাক কমিউনিকেসন (সিলেট বিভাগ)। কনফারেন্সটিতে আরও বক্তব্য রাখেন ইউনিটেকের বিজনেস ডেভেলপমেন্ট অ্যান্ড প্ল্যানিং ম্যানেজার এ কে এম হামিদুর রহমান, সেলস অ্যান্ড ডেভেলপমেন্ট ম্যানেজার এ টি এম আখতার হোসেন ও ইউনিটেকের সেলস ম্যানেজার ডিলার চ্যানেল জাকির হোসেন। -প্রেস বিজ্ঞপ্তি